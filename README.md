# judo
Projecte. Lliurament final d'equip. Setmana 15 
Aplicació per la Federació de Judo. Versió final d'equip.

Enunciat
Per a fer la versió final d'equip de l'aplicació per la federació de Judo cal que feu el següent: 

A) Cal que afegiu les millores que es derivin de les correccions del lliurament final individual. 

B) Afegir les modificacions al codi per que els arrays estiguin continguts en un sol array bidimensional. El funcionament del programa serà el mateix però internament les dades enlloc d'estar contingudes en diferents arrays estaran en un sol array bidimensional.
Per que això sigui possible cal que totes les dades (quantitat també) siguin senceres. Caldrà doncs que canvieu el tipus de dada per pes (de real a sencer). 

C) Afegir la funcionalitat de mostrar el número de judokas hi ha de cada cinturó. Un cop mostrat els llistats general, es mostra un nou llistat final amb aquesta informació.

D) Integrar les ampliacions B i C sobre un mateix programa.


Organització del treball

Cal que us repartiu els apartats a fer entre els diferents membres de l'equip. 
La distribució recomanada seria: 

integrant 1 – apartat B
integrant 2 – apartat C
integrant 3 – apartat A i D.

Feu servir el fòrum d'equips per decidir: 
1. De quin dels vostres projectes partiu. Heu de triar un. L'autor del projecte és recomanable que faci els apartats A i D.
2. Qui fa cada part. Entre els companys que resten han d'acordar si fan l'apartat B o C.

Es recomana que avanceu aquestes decisions i que no les feu més tard de dimarts. Per així tenir marge per a programar. 

Un cop comenceu a programar, podeu treballar tots els integrants en paral·lel:
integrant 1 – fent apartat B
integrant 2 – fent apartat C
integrant 3 – fent apartat A

És important que treballeu tots sobre el mateix codi. 



Gestió incidències en el treball en equip

Cal que feu servir el fòrum per expressar els vostres punts de vista. Tingueu en compte que no tothom pot estar (ni ha d'estar) connectat alhora. Per això les respostes poden trigar una mica. 
Acordeu a quina data tindreu les vostres parts acabades (les parts B i C).  Penseu que cal deixar un temps per fer l'apartat D. 
Tingueu en compte que una part es dóna per acabada quan passa correctament les proves del joc de proves. 
Si hi ha algun desacord que no pugueu resoldre entre vosaltres (seria el desitjable), escriviu immediatament al vostre professor/a que gestionarà la situació.
Encara que cadascú s'encarregui d'una part, el treball final serà de tots. És important que pugueu comptar els uns amb els altres i us ajudeu en les dificultats que trobeu. Per això teniu els fòrums d'equips.
